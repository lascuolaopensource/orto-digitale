---
name: "Tarassaco"
latinName: "Taraxacum officinale F.H.Wigg."
zoning: "percorso-alimurgico"
season: "spring-summer"
---

> **TARASSACO** (*Taraxacum officinal*e)

Il nome della pianta sembrerebbe derivare
dall'arabo *tarakchaken*: insalata o cicoria. Per altri invece
l'etimologia risalirebbe al
greco *tarassw-tarach* o *tarasso-tarache* che
significa "turbamento" o da *taraxakos* "io guarisco", a
testimoniare le proprietà curative di questa pianta. Il tarassaco è
comunemente chiamato dente di leone.

Il tarassaco appartiene alla famiglia delle Asteracee

Il tarassaco è originario dell'Europa, cresce spontaneamente ovunque,
dalla pianura alla zona alpina fino oltre i 2000 metri, si trova nei
prati, ai margini delle strade e nei luoghi incolti. Cresce in tutta
Italia.

Il tarassaco è una pianta erbacea perenne, di altezza compresa tra i
10-30 cm. Presenta una grossa radice a fittone dalla quale si sviluppa,
a livello del suolo, una rosetta basale di foglie munite di gambi corti
e sotterranei. Le foglie sono semplici, oblunghe, lanceolate e lobate,
con margine dentato. Il gambo è glabro e lattiginoso, il fiore è di
colore giallo-dorato, denominato capolino. I fiori si chiudono al
tramonto e si riaprono all\'alba.

**Proprietà**

Il tarassaco contiene inulina, sostanze amare, flavonoidi, vitamina
A,B,C,D; sali minerali, soprattutto potassio e aminoacidi.

Viene utilizzato per favorire la digestione, regolare il flusso biliare
e per stimolare la diuresi, migliorando così l\'attività del fegato e la
digestione. L\'assunzione di tarassaco è indicata in caso di disturbi
digestivi lievi che includono la sensazione di pienezza, digestione
lenta, inappetenza e flatulenza.

Nella tradizione contadina questa pianta è anche conosciuta come
\"piscialetto\" o \"pisciacane\", appellativi che ben evidenziano le
proprietà diuretiche di questa erba. La sua assunzione è perciò indicata
in caso di lievi infiammazioni del tratto urinario, come aiuto nei
disturbi urinari minori e come sgonfia pancia per le donne.

Il tarassaco può essere assunto sotto forma di infuso, estratto secco e
tintura madre, con dosaggi diversi in base al disturbo.\
Il tarassaco è considerato una \"droga sicura\" che non presenta effetti
collaterali gravi. Nei soggetti intolleranti, l\'assunzione di tarassaco
può però provocare reazioni allergiche. L\'uso è controindicato in caso
di ostruzione dei dotti biliari, di calcoli biliari, di malattie a
carico del fegato, di ulcera peptica e di livello di potassio nel sangue
troppo alto. L\'uso del tarassaco è infine sconsigliato nei bambini con
età inferiore ai 12 anni. 

**Curiosità**

Secondo un'antica leggenda italiana il tarassaco è
un'erba** **in grado di esaudire un desiderio: basta prendere
un [fiore](https://isolo.altervista.org/plumeria-il-fiore-profumato-che-guarisce-lanima/) con
i caratteristici "*pappi*" e soffiarci sopra il più forte
possibile, fino a vederli volare via. In questo modo le fate
ritroveranno la strada per tornare nelle loro dimore e, per
riconoscenza, avvereranno anche il vostro sogno più ardito.
