---
name: "Salvia"
latinName: "Salvia officinalis L."
zoning: "percorso-aromatico"
season: "all-year"
---

**SALVIA** (*Salvia officinalis*)

Il termine "salvia" deriva dal latino *salvatrix*, ovvero salubre.

La salvia appartiene alla famiglia delle lamiacee.

La salvia è una pianta che ama il caldo e predilige posizioni
soleggiate, è molto resistente al gelo, anche se non lo tollera per
periodi lunghi, e non teme la siccità, si adatta a ogni tipo di terreno.

La salvia è una pianta arbustiva perenne che raggiunge il mezzo metro
circa di altezza e può poi allargarsi a formare un bel cespuglio
sempreverde. A inizio estate emette delle spighe fiorite a pennacchio, i
piccoli petali sono di colore viola o lilla. Le foglie, di un color
verde tendente al bianco grigio, hanno una forma ovale allungata e sono
ricoperte da una leggera peluria. Esistono molte varietà di salvia, con
differenti caratteristiche sia estetiche (colore) che a livello di
aroma: la salvia bianca, la salvia gigante dalle foglie particolarmente
grandi, ottime da friggere, la salvia aurea, la salvia purpurea.

Una nuova pianta di salvia officinalis si può generare dal seme o dalle
talee; il periodo adatto per seminare la salvia è l'inizio della
primavera in modo da poter trapiantare a maggio la piantina
definitivamente formata.

La salvia va potata, con una cesoia ben affilata, due volte all'anno:
prima della primavera si rimuovono rami e foglie secche, mentre alla
fine della fioritura si pota in modo più deciso, togliendo buona parte
dei rami verdi. In questo modo si svecchia l'arbusto e lo si mantiene
sano e produttivo.

**Proprietà**

Grazie alla presenza dei flavonoidi la salvia è utile per la cura
dei disturbi legati ai dolori del ciclo e alla menopausa. Ha
[proprietà
antisettiche](https://www.nonsprecare.it/rimedi-naturali-per-sbiancare-i-denti),
antinfiammatorie, digestive, cicatrizzanti, battericide e
diuretiche. Un cucchiaino di salvia macinata contiene il 10%
del valore giornaliero di vitamina K, che aiuta a mantenere in
salute le ossa e la coagulazione del sangue. La pianta contiene anche
piccole quantità di altri nutrienti come il magnesio e la vitamina
A.

**Curiosità**

Una leggenda narra che durante la peste di Tolosa, nel 600
circa, un gruppo di ladri approfittò della pandemia per
derubare le case degli ammalati. . Il loro capo confessò ai giudici,
stupiti del fatto che non fossero stati contagiati nonostante i
loro numerosi passaggi nelle case infette, che si erano protetti con un
magico aceto aromatico a base di salvia e ne rivelò la ricetta.
Da allora "*L'aceto dei quattro ladroni*" venne prodotto in
Francia, come cura preventiva contro le infezioni.
