---
name: "Cavolfiore"
latinName: "Brassica oleracea L. conv. botrytis"
zoning: "serra"
season: "fall-winter"
---

Il suo nome infatti deriva dal latino caulis (fusto, cavolo) e floris
(fiore).

il Cavolfiore appartiene alla famiglia delle Brassicacee (Crucifere)

Il cavolfiore è una delle varietà più comuni di cavolo, originario del
Medio Oriente, fu portato in Italia dove, già in epoca romana, veniva
consumato ed apprezzato. Dopo l\'Impero Romano, il cavolfiore è stato
gradualmente diffuso in Europa. La diffusione del cavolfiore nel resto
del mondo avvenne nel corso delle esplorazioni marittime e delle
colonizzazioni. I coloni europei portarono il cavolfiore con sé nelle
Americhe, dove divenne parte integrante della cucina tradizionale di
diverse regioni.\
Oggi, il cavolfiore è coltivato e consumato in tutto il mondo. In Italia
il cavolfiore si coltiva in Campania, Marche, Puglia, Lazio, Toscana,
Lombardia, Piemonte e Veneto.

Il cavolfiore è una pianta erbacea a ciclo annuale o biennale; ha
radice a fittone, non molto profonda; lo stelo è eretto, di altezza
variabile da 15 a 40 cm, legnoso alla base; le foglie sono grandi,
oblunghe, di colore verde glauco a margine intero e leggermente
ondulato, con nervatura centrale evidente, le foglie apicali (le più
giovani) sono di colore verde chiaro, spesso avvolgenti l'infiorescenza
su cui svolgono una funzione protettiva dai raggi solari. Le
infiorescenze, chiamate \"curd\" o \"testa\", che si sviluppano a
partire da un corto fusto hanno una forma tondeggiante, un peso
compreso tra 1 e 1,5 chili: Il colore può variare dal bianco al verde
chiaro, ma esistono anche varietà di cavolfiore giallognolo, arancione e
viola.

**Proprietà**

Il cavolfiore ha alti livelli di minerali (come il potassio fosforo),
acido folico, fibre, calcio, ferro, fosforo e vitamina C, K e acido
folico. La fibra presente nel cavolfiore è in grado di formare
un gel già nello stomaco utile a fornire segnali di sazietà e a
mantenere sotto controllo il peso corporeo.

Il cavolfiore contiene principi attivi anticancro, antibatterici,
antinfiammatori, antiossidanti, il cavolfiore aiuta contro
l'ipertensione; apporta notevoli benefici anche alla salute delle ossa,
costituendo un'ottima fonte di minerali per l'organismo.

[È opportuno optare per la cottura [al
vapore](https://smartfood.ieo.it/be-smart/cucinare-gli-alimenti/cottura-vapore/)
o in poca]{.mark} [acqua
bollente](https://smartfood.ieo.it/be-smart/cucinare-gli-alimenti/bollitura/),
sempre per un tempo inferiore ai 10 minuti, ricordandosi di sminuzzarlo
in piccole part**i** sia per attivare l'enzima, sia per ridurre i tempi
di cottura.

**Curiosità**

Il cavolfiore ha una straordinaria varietà cromatica: oltre
alla tradizionale varietà bianca, esistono versioni viola, verde e
addirittura arancione, ciascuna con le proprie peculiarità nutrizionali
e gustative.
