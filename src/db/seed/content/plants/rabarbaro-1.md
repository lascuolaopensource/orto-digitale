---
name: "Rabarbaro"
latinName: "Rheum rhaponticum"
zoning: "serra"
season: "spring-summer"
---

Il nome Rabarbaro deriva da *Rha* e da *barbarum*, cioè radice che i
barbari raccolgono nelle regioni del fiume Volga; a sua volta Rha deriva
dal latino Rheum che significa radice. E' comunemente chiamato Rabarbaro
cinese, rabarbaro dei frati, erba brusca.

Il rabarbaro appartiene alla famiglia delle Polygonacee

Pianta originaria della Cina (più pregiato) e di altre regioni
dell'estremo oriente, oggi è ampiamente coltivata anche in
Europa; si trova nelle zone montane del Tibet oltre i 2000 m
s.l.m. Il rabarbaro è una pianta erbacea perenne, con grandi
foglie ovate il cui diametro può raggiungere 50-80 cm, incise in 5/7
lobi a loro volta dentati, di colore verde pallido superiormente e
grigiastre inferiormente; il lungo picciolo è consistente e carnoso. I
fiori ermafroditi, di piccole dimensioni e di vario colore (rossiccio,
bianco, o verdastro), sono riuniti in spighe pendule terminali, che a
loro volte formano una pannocchia lunga 1-2 m; hanno 9 stami. Il rizoma
o la radice vengono raccolti in Primavera o in Autunno da piante di
almeno 4/6 anni, che vengono decorticate e poi seccate.

Il rabarbaro accumula grandi quantità di [ossalato di
calcio](https://www.my-personaltrainer.it/salute/ossalato-di-calcio-urine.html),
particolarmente nelle foglie che sono utilizzate da certe popolazioni
nella produzione di
[marmellate](https://www.my-personaltrainer.it/nutrizione/conservare-marmellata.html),
succhi o quant\'altro. Contiene antrachinoni, composti di natura
flavonoidica (che compongono la polvere gialla) e tannini, importanti
dal punto di vista erboristico, acidi grassi e glucidi.

**Proprietà**

Il rabarbaro ha proprietà lassativo-stimolanti (a dosi elevate),
digestive e depurative (a piccole dosi).

Si utilizza la radice decorticata e il rizoma,
frantumato in pezzetti con dimensioni variabili dai 3-5 cm ai 7-8 cm,
essiccato su
[graticci](https://www.my-personaltrainer.it/farmacognosia/39essicazione.html)
(più pregiato) o in
[stufa](https://www.my-personaltrainer.it/farmacognosia/41temperatura-essicazione.html);
la radice viene utilizzata anche dall\'industria liquoristica
per le sue proprietà
amaro-[toniche](https://www.my-personaltrainer.it/erboristeria/toniche.html),
nella preparazione di grappe, liquori amari e caramelle dall'effetto
digestivo
