---
name: "Ortica"
latinName: "Urtica dioica L."
zoning: "percorso-alimurgico"
season: "spring-summer"
---

**ORTICA** (Urtica dioica L.)

Il nome Ortica viene dal latino *urere* che significa bruciare.

L'ortica appartiene alla famiglia delle urticacee.

L\'ortica cresce in luoghi soleggiati o semi-ombreggiati, preferisce un
terreno ricco di sostanze nutritive, sempre essere umido, ma non
inzuppato. È una pianta bioindicatrice dei suoli basici contenenti
azoto, potassio, ricchi di materie organiche e ossidi di ferro.

L'ortica è una pianta erbacea perenne, alta fino a 1-3 metri, cosparsa
di peli urticanti, con rizoma giallo; fusti eretti; foglie opposte,
ovali a margine acuto, dentato; con piccoli fiori verdastri riuniti in
spighe (erette le maschili, pendule le femminili)

L'ortica contiene sali minerali (calcio, manganese, magnesio, ferro,
sodio, potassio), tannini, mucillagine, aminoacidi, flavonoidi,
β-carotene, vitamine A B5 B2 C K1 B9 E, nicotina (nelle foglie),
mucillagini, acido folico. Il 40% del peso secco è costituito
da proteine.

**Proprietà**

L'ortica è una pianta con azione diuretica utile nell\'uricemia,
nell\'ipertensione, ottimo astringente, è indicata nelle emorragie e le
si riconoscono ottime proprietà toniche depurative; nel periodo
mestruale riduce la sensazione di gonfiore causata dalla ritenzione dei
liquidi. La pianta secca, sia nelle sue parti aeree che nelle sue
radici, si rivela un rimedio efficace contro l\'eccesso di sebo del
cuoio capelluto, un efficace antiforfora e, per la sua azione stimolante
sul microcircolo, è d'aiuto contro la caduta dei capelli.

**Curiosità**

In passato i fusti legnosi delle piante adulte venivano macerati,
disidratati e battuti, per ottenere fibre per tessere stoffe simili alla
canapa. Le foglie verdi, che contengono grandi quantità di clorofilla,
erano invece utilizzate per la colorazione dei tessuti, e ancora oggi se
ne ricava un colorante alimentare (E140). In Danimarca sono stati
scoperti sudari funebri risalenti all'Età del Bronzo realizzati con le
sue fibre, più forti di quelle del cotone e più sottili rispetto alla
canapa ed è stata ritrovata una ciotola, sempre risalente a quell'età,
il cui contenuto è risultato essere una zuppa di ortiche, annoverando
quest'ultima tra uno degli alimenti principali dell'Età del Bronzo.

In lingua tedesca, "*sich in die nesseln setzen*" ovvero "*sedersi sulle
ortiche*" significa "*mettersi nei guai*".

L' azione dei peli irritanti viene neutralizzata dalla cottura e da
un'attenta essiccazione.

Le foglie vanno consumate giovani altrimenti potrebbero accumulare
carbonato di calcio che potrebbe portare a fenomeni di irritazione a
carico dei reni e le foglie più vecchie potrebbero accumulare anche
nitrati.
