---
name: 'Caco'
latinName: 'Diospyros kaki L.'
zoning: 'alberi-da-frutto'
season: 'all-year'
---

Il nome Diosporo deriva dal greco Dios cioè dio e da pyros che significa
grano "il grano di dio"

Il caco appartiene alla famiglia delle Ebenacee. E' una pianta
originaria della Cina (nota come 柿子树 _shizishu,_ il frutto
viene chiamato 柿子 _shìzi)_ e del Giappone, introdotta a fine
Ottocento in America e Europa.

E' un albero rustico, tipico di ambienti caldo-temperati, non molto
resistente al freddo; predilige terreni sciolti, non argillosi, ben
drenati.

Il caco è un albero a lento accrescimento, molto longevo, di notevoli
dimensioni (anche 15 m di altezza), dalla chioma espansa a causa del
fitto fogliame, fusto eretto, corteccia grigio scura e rugosa. Le foglie
sono caduche, alterne, grandi e lucenti, con lamina ovale allargata,
glabra, margine intero. Il frutto è una grossa bacca sferica, composta
da una buccia sottile arancione e una polpa morbida, zuccherina,
bruno-arancio in cui possono trovarsi da 0 a 8 semi. La fioritura
avviene verso metà maggio, i frutti maturano tra ottobre e novembre.

Il caco apporta circa 65 chilocalorie per 100 grammi. E composto da
circa il 18% di zuccheri, il 78,20% di acqua, lo 0,80% di proteine, lo
0,40% di grassi e una ragionevole quantità di vitamina C, è ricco
inoltre di beta--carotene e di potassio.

**Prorprietà**

Il frutto ha proprietà lassative e diuretiche ed è sconsigliato a chi
soffre di diabete o ha problemi di obesità. È molto indicato per
depurare il fegato e per l'apparato nervoso.

**Curiosità**

Il cachi è comunemente chiamato in [lingua
napoletana](https://it.wikipedia.org/wiki/Lingua_napoletana)
_legnasanta_. L\'origine del nome sta nel fatto che è possibile, una
volta aperto il frutto, scorgere al suo interno una caratteristica
immagine del [Cristo](https://it.wikipedia.org/wiki/Cristo) in croce.

In Sicilia, invece, si considerava sacro il seme, in quanto esso,
spaccato a metà, mostra il germoglio della nuova piantina, che
assomiglia a una mano bianco-diafana, ritenuta la "_manuzza di Maria_" o
"_dâ Virgini_".

Una credenza popolare attribuisce ai semi del frutto la capacità di
prevedere il clima che farà nell\'inverno successivo. Tagliando a metà
il seme, infatti, si scorge un filamento bianco che può assumere una
diversa forma simile ad una
[posata](https://it.wikipedia.org/wiki/Posata): se somiglia ad un
cucchiaio si avrà un inverno con molta neve, se somiglia da una
forchetta l\'inverno sarà mite mentre se somiglia ad un coltello
l\'inverno sarà freddo e tagliente.
