---
name: "Mirto"
latinName: ""
zoning: "percorso-alimurgico"
season: "all-year"
---

**MIRTO** (*Myrtus communis KL.*

## Il mirto appartiene alla famiglia delle Myrtacee

Il mirto è una pianta originaria delle regioni del mediterraneo europeo
e nordafricano. L**\'**habitat del mirto si estende in
tutto il bacino Mediterraneo fino a nord ovest dell\'Himalaya, dove lo
si trova allo stato spontaneo. Molto diffuso in Sardegna**,**
dove cresce spontaneamente lungo i sentieri e nelle strade di
campagna.

Il mirto è una specie tipica della macchia mediterranea, frequente sui
litorali, nelle dune fisse, è sensibile ai venti forti, tollera bene la
siccità e si adatta molto bene a qualsiasi tipo di terreno anche se
predilige il substrato sabbioso; è facilmente coltivabile anche in
casa, in vaso, in piena terra o in siepi aromatiche

Il mirto è un arbusto cespuglioso, selvatico, sempreverde, aromatico e
resinoso; il fusto è ricoperto da una corteccia che
varia colore in base all'età della pianta, negli individui giovani la
corteccia è rossastra, mentre in quelli più maturi vira verso il grigio.
Le foglie sono lucide e lanceolate, coriacee, di colore verde-scuro,
mentre i fiori sono bianchi o rosa pallido ed emanano una
piacevole profumazione. La pianta di mirto fiorisce a partire
dalla primavera e, successivamente, dai fiori si sviluppano i frutti,
piccole bacche bluastre, leggermente allungate che vengono raccolte a
cominciare dalla fine di novembre, a completa maturazione. Le
foglie, i fiori, gli steli e le bacche sono molto profumati. La
lucentezza delle sue foglie rappresenta un tipico esempio di adattamento
al clima Mediterraneo. Grazie all'azione riflettente delle foglie, parte
dei raggi solari vengono deviati, come se si riflettessero su uno
specchio, evitando alle foglie di venir danneggiate da una eccessiva
insolazione.

**Proprietà**

Per le sue proprietà balsamiche, antisettiche, astringenti e
antinfiammatorie, il mirto è impiegato per la cura di problemi del
sistema respiratorio e dell\'apparato digerente; il liquore prodotto
dalle bacche, infatti, ha proprietà digestive.

Le bacche del mirto contengono zuccheri, vitamina C, antociani, oli
essenziali, le foglie contengono tannini e oli essenziali (mirtolo,
contenente mirtenolo e geraniolo).

Le foglie essiccate vengono usate per aromatizzare pietanze, sia a base
di pesce che di carne, salumi e formaggi.

**Curiosità**

In antichità il mirto era simbolo di femminilità. Protagonista di molti
miti, i greci lo collegano a quello della fanciulla Myrsìne, uccisa dopo
aver battuto un suo coetaneo in una gara ginnica e poi trasformata da
Atena in un arbusto di mirto, mentre per i romani è collegato alla dea
Venere, dea della bellezza, dell'amore e della fertilità: si raccontava
infatti che la dea, appena nata dalla spuma del mare, si fosse rifugiata
in un boschetto di mirti.
