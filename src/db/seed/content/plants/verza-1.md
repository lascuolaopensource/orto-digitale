---
name: "Verza"
latinName: "Brassica oleracea L. var. sabauda L."
zoning: "serra"
season: "fall-winter"
---

La verza, detta anche cavolo verza, è una pianta biennale appartenente
alla famiglia delle Brassicaceae.

La verza è originaria dell\'Europa**,** ed è coltivata in molte regioni
del mondo.

Il cavolo verza è una pianta molto rustica: resiste al gelo ed è quindi
coltivabile benissimo anche nelle regioni settentrionali, la sua
temperatura ideale è intorno ai 15/20 gradi. La verza non ama il caldo e
teme soprattutto la siccità, il terreno deve avere un ph neutro, una
buona presenza di sostanza organica e di azoto, essere privo di ristagni
e un po' umido. La vicinanza del pomodoro è positiva per allontanare la
presenza di alcuni parassiti dei cavoli, mentre la camomilla pare
migliori il gusto del cavolo verza. Altri buoni vicini per la verza sono
i legumi, le patate e il sedano.

La verza è favorita se segue la coltivazione di un legume, mentre non
deve seguire un'altra pianta della stessa famiglia (crucifere) o peggio
ancora ripetersi. Coltivare la verza sullo stesso terreno per anni
consecutivi significa esporla a un alto rischio di malattie funginee. Se
non si verificano problemi il cavolo verza può tornare dopo tre anni, se
ci sono malattie meglio raddoppiare il periodo di riposo.

È un ortaggio con foglie grandi, ondulate e frastagliate, croccanti,
ricche di nervature sporgenti, che formano una testa compatta al centro
della pianta. La superficie delle foglie può variare da verde
chiaro a verde scuro, a seconda della varietà; esistono infatti
diverse varietà di cavolo verza**,** ognuna con caratteristiche
leggermente diverse in termini di sapore, colore e adattabilità a
differenti condizioni climatiche.

La verza, come tutti i cavoli, contiene glucidi, lipidi, proteine ed è
molto ricca in vitamina A**,** vitamina C**,** vitamina
K (importante per la coagulazione del sangue) e di minerali come
fosforo, potassio, ferro, calcio, e zolfo (quest'ultimo
responsabile anche del caratteristico odore percepibile durante la
cottura).

**Proprietà**

Le proprietà curative del cavolo-verza erano conosciute fin dalle
antichità: analgesiche, antiossidanti, diuretiche,
antinfiammatorie; per il suo contenuto di fibre, favorisce la digestione
e contribuisce al mantenimento della salute intestinale.

**Curiosità**

Secondo la mitologia greca la verza è nata dalle gocce di sudore di
Zeus, per questo i Greci la usavano come pianta medicinale, in
particolare le donne che allattavano la mangiavano per avere abbastanza
latte. I Romani la mangiavano prima di un banchetto per poter reggere
meglio l'alcool.
