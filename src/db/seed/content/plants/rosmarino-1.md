---
name: "Rosmarino"
latinName: ""
zoning: "percorso-aromatico"
season: "all-year"
---

> **ROSMARINO** (*Rosmarinus officinalis*)

Il rosmarino appartiene alla famiglia delle lamiaceae.

Il suo nome latino "ros marinus" significa rugiada del
mare e richiama il legame tra il colore dei suoi fiori e il colore del
mare.

Il rosmarino è una pianta mediterranea, ama il caldo e una buona
esposizione solare, ma si adatta bene anche a esser tenuto in mezz'ombra
e resiste al freddo. Può essere danneggiato da gelate di lunga durata.

Il rosmarino è un arbusto perenne, sempreverde che forma dei cespugli.
Le foglie sono strette e lunghe, e sono le parti maggiormente profumate.
I [fiori del
rosmarino](https://www.ortodacoltivare.it/domande/la-fioritura-del-rosmarino.html) tra
il bianco e il viola compaiono in primavera e sono commestibili come le
foglie.

Per ottenere una nuova pianta di rosmarino il metodo più semplice è fare
una talea: prendere un rametto di circa 10/15 cm di lunghezza da una
pianta esistente, meglio nella parte bassa della pianta, il più vicino
possibile alle radici. Togliere le foglie, lasciandole solo sulla cima,
e spelare un poco la corteccia alla base del rametto. Aspettare di veder
comparire le radici lasciando in acqua il rametto (3 -7 giorni) per
poi piantarlo in vaso o in pieno campo. I rametti per la talea si
possono staccare quando il clima è mite, lo stesso vale per il
trapianto, che è consigliabile fare in primavera (nord Italia) o autunno
(sud e zone calde).

**Prpprietà**

Il rosmarino è una pianta officinale che racchiude nelle sue foglie oli
essenziali e ha proprietà utili all'organismo, principalmente legate
allo stimolo di attività cerebrali e alla memoria.

Svolge sui cibi un'azione antiossidante contribuendo a favorirne la loro
conservazione, ha virtù digestive, diuretiche, coleretiche, carminative,
tonificanti, deodoranti.

Anche l'[olio essenziale di
rosmarino](https://www.tuttogreen.it/olio-essenziale-di-rosmarino-proprieta-utilizzi/) ha
innumerevoli pregi: vaporizzato nell'ambiente facilita la concentrazione
e la memoria ed equilibra lo stato dell'umore, ma si può utilizzare
anche per massaggi, bagni, lozioni, impacchi, contribuisce a rafforzare
e facilitare la crescita dei capelli.

È una pianta considerata come un naturale anti-invecchiamento. Non a
caso, gli antichi greci usavano coprirsi il capo con corone di rosmarino
per svolgere attività intellettuali impegnative.

**Curiosità**

Una leggenda narra che Apollo s\'innamorò della principessa Leucotoe,
figlia del re di Babilonia, che veniva tenuta segregata dal padre
all\'interno del suo palazzo. Per poterla sedurre, Apollo entrò di
nascosto nelle stanze della giovane, che si abbandonò all\'amore del
dio. Clizia, una ninfa innamorata di Apollo e da lui rifiutata, informò
il re dell\'accaduto ed egli, furioso, fece seppellire viva la figlia. I
raggi del sole penetrarono nella tomba della giovane fino a trasformarla
in una pianta di rosmarino.
