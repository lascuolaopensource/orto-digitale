---
name: "Menta"
latinName: "Mentha × piperita L."
zoning: "percorso-aromatico"
season: "all-year"
---

> **MENTA PIPERITA** (*Mentha piperita L.*)

La menta appartiene alla famiglia delle Lamiaceae ed è originaria
dell'Europa.

Il nome Menta deriva dalla parola latina "mentis" che significa mente.
Una delle principali proprietà della pianta è la sua capacità di
stimolare e fortificare le funzioni intellettive.

La menta piperita è un'erba aromatica molto resistente ed infestante
che cresce ovunque. Tollera suoli sabbiosi e l\'esposizione in
pieno sole, che deve essere controbilanciata da annaffiature frequenti.
Le foglie si raccolgono prima della completa fioritura della pianta
(Maggio - Giugno).

E' una pianta erbacea perenne, alta fino a 60-80 cm, dotata di stoloni
sotterranei, striscianti provvisti di nodi da cui si sviluppa da parte
aerea della pianta. I fiori, rosati, sono disposti in verticilli. Le
foglie sono lanceolate, con margine dentato e venature rossicce/violacee
ben evidenti, che emanano un caratteristico profumo fresco e
aromatico.Le foglie sono ricche di un olio essenziale (mentolo),
flavonoidi, acidi fenolici, terpeni, tannini, vitamina C.

**Proprietà**

La menta ha azione antisettica, antinfiammatoria, espettorante e
mucolitica, tonico-stimolante, favorisce la digestione, favorisce la
produzione e il deflusso della bile, scioglie gli spasmi dell'apparato
digerente.

L'olio essenziale rientra in prodotti per l'igiene orale, disinfettanti
della gola, deodoranti, per contrastare il prurito ed i dolori
artro-muscolari; applicato sulle tempie, opportunamente diluito (2%) in
una crema o in un olio vegetale, oppure diffuso nell'ambiente aiuta ad
alleviare il mal di testa e a favorire la concentrazione.

E' una delle piante aromatiche utilizzate nella tradizione mediterranea
per insaporire varie tipologie di piatti. Molto adatta alla preparazione
di liquori e prodotti dolciari. Nei paesi arabi si prepara il
tradizionale the alla menta. Le foglie sono uno degli ingredienti di un
famoso cocktail, il mojito.

**Curiosità**

Il nome latino *mentha* rimanda a un antico mito greco raccontato da
Ovidio, secondo cui una ninfa d'acqua dal nome Myntha, figlia del dio
dei fiumi Cocito, avesse una relazione con Ade e che la moglie di
questi, Persefone, travolta dalla gelosia, usò i suoi poteri per
trasformarla in una pianta insignificante e a bassa crescita, sottoposta
al calpestio dei passanti. Ade nulla poté per annullare quella
trasformazione, ma conferì alla pianta una straordinaria fragranza di
modo che, quando calpestata, la sua vera bellezza potesse manifestarsi
sotto forma di aroma.
