---
name: "Broccolo"
latinName: "Brassica oleracea var. italica L."
zoning: "serra"
season: "fall-winter"
---

> **CAVOLO BROCCOLO** (*Brassica Oleracea var italica*)

Il cavolo Broccolo appartiene alla famiglia delle Crucifere o
Brassicacee.

La parola *\'broccolo\'*, diminutivo di \'brocco\' deriva dal
latino *broccum* che significava *dente sporgente* e
poi *germoglio*. Il termine indica quindi in primis il tallo di
taluni cavoli e rape quando cominciano a fiorire.\
Il termine Cruciferae deriva invece dalla caratteristica di queste
piante di avere fiori con petali a croce

Il cavolo broccolo è una pianta originaria dell\'area mediterranea
compresa tra la Grecia, la Turchia, la Siria e l\'Isola di Cipro. Da qui
fu poi portata in Italia dai romani che l\'apprezzavano sia per l\'uso
alimentare diretto che per la trasformazione in una sorta di
olio.

La pianta del cavolo broccolo ha fusto eretto, può superare i 50 cm, con
foglie larghe e lisce che racchiudono un'infiorescenza centrale di
colore verde. Il fiore**,** che rappresenta la parte
commestibile della pianta, varia a seconda del tipo di broccolo per
intensità di colore, ma generalmente si presenta come una struttura
globosa e compatta.

Il cavolo broccolo è una pianta abbastanza adattabile, pur
privilegiando il clima caldo-temperato. Preferisce un terreno
di medio impasto, mescolato a ghiaia, torba o sabbia, teme i ristagni
idrici. Le infiorescenze si raccolgono quando hanno un bel
colore verde intenso prima che i boccioli dei fiori tendano ad aprirsi,
tagliandole alla base, senza però reciderle troppo in basso, ciò
potrebbe causare la mancata emissione di nuovi ricacci, effettuando il
taglio in modo trasversale sul fusto, per far defluire l'acqua piovana
agevolmente, senza causare marciumi alla pianta.

**Proprietà**

Il cavolfiore è molto ricco in acqua (più del 90%), ha un buon
contenuto in vitamina C, K, potassio, fosforo e calcio. Contiene diversi
composti solforati che, come per le altre crocifere, hanno un'azione
antitumorale; per beneficiare di queste preziose sostanze
occorre tagliare il broccolo e masticarlo bene, cuocerlo a vapore o
[sbollentarl](https://smartfood.ieo.it/be-smart/cucinare-gli-alimenti/bollitura/)o
in poca acqua per non più di 10 m**i**nuti.

Contiene anche una grande quantità di fibre che aiutano il lavoro
dell'intestino e scongiurano i tumori legati all'apparato digestivo.
Essendo molto sazianti sono utili in una dieta ipocalorica.

**Curiosità**

La credenza che i bambini nascano sotto un cavolo deriva dal fatto che
le contadine nel secolo scorso raccoglievano i cavoli nelle piantagioni
dell'Europa centrale con un punteruolo di legno ed erano chiamate
levatrici, come le ostetriche; inoltre il cavolo, simbolo di fecondità,
veniva seminato in marzo e raccolto dopo circa 9 mesi, come accade per
la gestazione.
