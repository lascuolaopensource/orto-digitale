---
name: "Calendula"
latinName: "Calendula officinalis L."
zoning: "percorso-alimurgico"
season: "spring-summer"
---

Il suo nome deriva dal latino \"calendae\" che significa "primo giorno
del mese", proprio perché la pianta, fiorisce principalmente ogni mese,
dall'inizio della primavera a fine autunno.

La Calendula appartiene alla famiglia delle Asteracee; la sua origine è
incerta, probabilmente proviene dall'area Nord-africana. Non la si trova
allo stato naturale, è presente nel mondo come pianta coltivata,
ornamentale e officinale.

La Calendula cresce sia in terreni argillosi e ben concimati che in
terreni paludosi. Ama il caldo ma resiste anche al freddo.

La calendula è un'erbacea perenne o annuale, con fusto lignificato alla
base, poco ramificato, alto 30-50 cm. Radice fusiforme a fittone di
colore da bianco-giallognolo a bruno chiaro, con radici secondarie di
primo grado e numerose radici fibrose. Le foglie superiori sono alterne,
oblunghe-lanceolate, sessili, a margine intero o poco dentato, di colore
verde-giallo vivace, coperte da una peluria morbida e brevi ciglia al
margine; quelle inferiori hanno lamina spatoliforme, oblunghe e disposte
a rosetta. I fiori sono di color giallo-arancio, riuniti in
capolini.

La calendula contiene flavonoidi, olio essenziale, terpeni,
carotenoidi, vitamina C, manganese.

**Proprietà**

Le preparazioni di calendula sono utilizzati in medicina e in
omeopatia, per uso esterno come antibatteriche e cicatrizzanti e per il
trattamento di affezioni cutanee e dermatiti; per uso interno per
affezioni delle mucose orofaringee e le vie aeree superiori.

**Curiosità**

I contadini usano i fiori per prevedere il meteo che ci sarà in
giornata: se in mattinata rimangono chiusi molto probabilmente ci sarà
pioggia.

> 

