---
name: "Vinca"
latinName: "Vinca SP."
zoning: "serra"
season: "spring-summer"
---

***VINCA*** (*Catharanthus roseus -- Vinca minor -- vinca major*)

Il nome vinca rosea viene dal latino vincire cioè legare, in riferimento
ai suoi fusti striscianti usati per intrecciare ghirlande. È
soprannominata "*occhio di bimbo"*, pervinca del Madagascar o promessi
sposi. Questi soprannomi sono nati perché nel linguaggio dei fiori la
pianta indica fedeltà nei rapporti e perché sui cinque petali che
compongono la corolla vi è un occhio di colore diverso.

La vinca appartiene alla famiglia delle Apocynacee.

La pianta viene dall'isola di Magadascar e dalle zone meridionali
dell'India, dove cresce un po' ovunque.

la Vinca è una pianta sempreverde, vigorosa, molto resistente e poco
esigente, non teme il caldo, si adatta bene a ogni tipologia di terreno,
tuttavia per avere condizioni ideali è preferibile piantarla in un mix
di torba, terriccio e terra da giardino o, **i**n alternativa, vanno
bene terreni drenati e soffici, ottenuti mischiando terreno fertile,
sabbia e terra di foglie.

Anche se è una pianta resistente, la vinca è sensibile alle basse
temperature è bene portarla al riparo in casa, se d\'inverno i valori
scendono al di sotto 1°C. In estate, invece, le piante d\'appartamento
vanno esposte al sole, così che possano svilupparsi meglio. I fiori
appassiti e le foglie secche vanno recise tagliandoli alla base. Non
bisogna lasciare le foglie secche sulla terra attorno alla pianta perché
possono contenere spore fungine.

La vinca sviluppa la tendenza a crescere in cespugli compatti che
possono raggiungere anche 60-80 cm di diametro. I fiori sono
composti da 5 petali delicati e leggeri come ali di farfalla, possono
essere di molti colori, spesso hanno il "cuore" centrale di colore
diverso rispetto ai petali, le foglie, di colore verde
brillante, in alcune varietà sono solcate da venature decisamente
vistose

**Proprietà**

Ha proprietà diuretiche, ipotensive, astringenti. Le foglie hanno
proprietà antinfiammatorie e vengono utilizzate, per uso esterno, per
trattare le dermatosi. La vincristina è un farmaco antineoplastico,
estratto dalla vinca rosea usato in diverse forme tumorali (leucemie,
cancro al polmone, del midollo ...) somministrato da solo o in
associazioni ad altri farmaci, esclusivamente per via endovenosa; molti
gli effetti collaterali.

A causa del contenuto di vincristina risulta tossica e può
provocare nausea, febbre e vomito nelle prime 24 ore a partire
dall\'assunzione. Dopo circa una settimana possono verificarsi insonnia,
cefalea, allucinazioni, convulsioni e, in casi gravi, anche il
coma.

**Curiosità**

Dai fiori deriva il nome del "color pervinca", una sfumatura particolare
di azzurro-violetto. Donare un mazzo di pervinche rosa, viola o azzurro
lilla è una dichiarazione d\'amore al destinatario.

Durante il Medioevo e ancora oggi nel folklore popolare le pervinche
servono per preparare filtri d\'amore. Anche per questo motivo la
tradizione voleva che questi fiori fossero sparsi al passaggio degli
sposi.

In Italia la vinca era anche un fiore funebre, perché se ne facevano
ghirlande da posare sulle bare dei morti bambini.
