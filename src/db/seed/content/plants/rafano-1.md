---
name: "Rafano"
latinName: "Armoracea rusticana L."
zoning: "percorso-alimurgico"
season: "spring-summer"
---

Il rafano appartiene alla famiglia delle Brassicaceae. E' comunemente
chiamato rafano, cren, barbaforte, ramolaccio

Si ritiene che il rafano abbia avuto origine nella Penisola Balcanica
ma, più in generale, il rafano è oriundo dell\'Europa
centro-meridionale.

Il rafano predilige terreni fertili, con un alto grado di umidità, e
viene preferibilmente coltivato in ambienti poco ombreggiati.

Il rafano è una pianta erbacea perenne, con foglie molto
grandi, ruvide, allungate, dal colore verde scuro o brillante, in grado
d\'innalzarsi sino ad un metro d\'altezza; i fiori, piccoli e bianchi,
sono raggruppati in racemi e si distinguono per la particolare
disposizione a croce dei petali. La radice è a fittone, di colore
biancastro-giallo, polposa ed allungata, di sapore acre, pungente.

La radice di rafano è ricca di [composti
glucosinati](https://www.my-personaltrainer.it/integratori/glucosinolati-isotiocianati.html),
contiene modeste quantità di
[cumarine](https://www.my-personaltrainer.it/integratori/cumarina.html),
fenoli e resine. Nel rafano si ritrovano anche considerevoli quantità di
vitamina B1 e
[C](https://www.my-personaltrainer.it/vitamina-c.html), minerali e una
modesta quantità di [olio
essenziale](https://www.my-personaltrainer.it/farmacognosia/88.html)
(variabile dallo 0,5 all\'1%); 100 g di rafano apportano circa 48
Kcal.

**Proprietà**

Il rafano trova impiego nel trattamento contro reumatismi, bronchiti e
[difficoltà
respiratorie](https://www.my-personaltrainer.it/salute/difficolta-respiratorie.html)
in genere. Stimola la diuresi e [favorisce la
digestione](https://www.my-personaltrainer.it/integratori/digestivi.html).

È tuttavia sconsigliato per chi soffre di problemi gastrici, disturbi
renali, [bruciore di
stomaco](https://www.my-personaltrainer.it/salute-benessere/acidita-stomaco.html)
e
[ulcera](https://www.my-personaltrainer.it/salute/ulcera-peptica.html).
Le donne in gravidanza dovrebbero astenersi dal consumo del rafano.\
Nella medicina popolare, il rafano trova impiego anche per uso topico:
viene sfruttato contro
[alopecia](https://www.my-personaltrainer.it/fisiologia/alopecia.html) e
dermatosi
dell\'[herpes](https://www.my-personaltrainer.it/salute/herpes.html).

La radice del rafano è dolce, ma fortemente
[balsamica](https://www.my-personaltrainer.it/erboristeria/balsamiche.html)
ed aromatica e, in dosi eccessive, può indurre
[lacrimazione](https://www.my-personaltrainer.it/salute-benessere/lacrime-disturbi-lacrimazione.html).
Viene usata per preparare
[salse](https://www.my-personaltrainer.it/Articoli/Salse.html) (cren)
acidule e pungenti, adatte per accompagnare
[bolliti](https://www.my-personaltrainer.it/alimentazione/bollito.html),
[pesce](https://www.my-personaltrainer.it/nutrizione/pesce.html)
[affumicato](https://www.my-personaltrainer.it/nutrizione/affumicazione.html),
uova e formaggi.\
In genere, la salsa cren è preparata con la radice di rafano
grattugiata, a cui viene aggiunto aceto e
[pane](https://www.my-personaltrainer.it/nutrizione/pane.html)
grattato; in Basilicata, il rafano grattugiato viene mescolato
a uova,
[prezzemolo](https://www.my-personaltrainer.it/nutrizione/prezzemolo.html),
[pepe nero](https://www.my-personaltrainer.it/benessere/pepe-nero.html)
e
[formaggi](https://www.my-personaltrainer.it/nutrizione/formaggio.html)
forti (es. pecorino) per preparare gustose
[frittate](https://www.my-personaltrainer.it/alimentazione/frittata.html).
In altre regioni, invece, il rafano viene grattugiato direttamente nel
piatto e mescolato a formaggio.

**Curiosità**

Oltre i confini giapponesi il rafano viene usato per preparare
la salsa wasabi in quanto solo questo sembra poter sostituire
la radice della *wasabia japonica*, rara e costosa.
