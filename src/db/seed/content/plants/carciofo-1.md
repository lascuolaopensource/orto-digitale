---
name: "Carciofo"
latinName: "Cinara cardunculus L."
zoning: "serra"
season: "all-year"
---

> **CARCIOFO** (Cynara cardunculus. Subspecie scolymus)

Il carciofo coltivato appartiene alla famiglia Asteracee.

Il carciofo è originario del Medio Oriente. Nel IV sec. a.C.
era coltivato dagli arabi che lo chiamavano *\'al karshuf\'* (o
kharshaf). La sua coltivazione così come oggi la conosciamo viene
introdotta in Europa dagli arabi nel '300. La coltura del carciofo è
diffusa in alcuni Paesi del Mediterraneo.

Il carciofo ha bisogno di un clima mite e umido, preferisce terreni
profondi e freschi, a pH neutro.

Il carciofo è una pianta erbacea perenne, con fusto rizomatoso
sotterraneo dalle cui gemme si sviluppano i getti detti carducci. Il
fusto eretto, ramificato all\'epoca della fioritura, robusto, striato
in senso longitudinale, è fornito di foglie alterne, grandi, di colore
verde più o meno intenso o talvolta grigiastre nella pagina superiore,
più chiare e con presenza di peluria in quella inferiore; la spinosità
delle foglie è una caratteristica varietale.\
Il fusto (alto da 50 a 150 cm circa) e le ramificazioni laterali
portano in posizione terminale le infiorescenze, formate da fiori
azzurri-violetti, ermafroditi; il frutto è un achenio.

**Prpprietà**

I carciofi danno 33 Kcal per 100g di prodotto, sono preziosa fonte di
ferro, magnesio e potassio, che favoriscono un aumento della secrezione
gastrica e della motilità gastrointestinale, contengono la
cinerina che favorisce la diuresi e la secrezione biliare; hanno un alto
contenuto di fibre e di vitamine.

Il carciofo riduce la sintesi di acidi grassi e del colesterolo da
parte delle cellule epatiche, favorisce nel fegato la trasformazione del
colesterolo ematico in acidi biliari e ne favorisce l\'eliminazione
attraverso i succhi biliari, determina pertanto un abbassamento della
colesterolemia.

**Curiosità**

Secondo una leggenda, un'affascinante ninfa di nome Cynara (così
chiamata per il color cenere dei suoi capelli), dopo aver fatto
innamorare Giove, lo esasperò con i suoi capricci, al punto tale da
indurlo a trasformarla in un ortaggio elegante, dal cuore tenero come la
ragazza, ma spinoso, come il carciofo.

Nella pittura rinascimentale italiana, il carciofo è rappresentato in
diversi quadri: \"*L\'ortolana\"* di Vincenzo Campi,
\"*L\'estate\"* e \"*Vertumnus\"* di
Arcimboldo.
