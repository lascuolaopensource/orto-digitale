**Finocchietto** *Foeniculum vulgare Miller*

Il finocchietto appartiene alla famiglia delle umbrelliferae

Il nome deriva da foeniculum, fieno, per il fatto che le sue foglie
ricordano il fieno.

E' una pianta originaria dell'area del Mediterraneo, conosciuta fin
dall'antichità; la coltivazione orticola risale al 1500.

Il finocchietto è una pianta molto rustica e di facile coltivazione,
predilige terreni aridi, in quanto teme i ristagni d\'acqua, ma ricchi
di sostanze nutritive. Nell'orto

va messo a dimora in un angolo asciutto e soleggiato, protetto dal
freddo e dalle forti gelate.

Il finocchietto è una pianta erbacea, perenne, aromatica, La parte
commestibile si chiama grumolo, struttura che si sviluppa a livello del
terreno costituita dall'insieme di guaine fogliari che assumono una
colorazione biancastra. Ha densi cespi di foglie, che compaiono in
autunno inoltrato, di colore verde brillante. In estate si originano i
fusti eretti, alti fino a 1,5 m, ramificati, che portano ombrelle di
piccoli fiori gialli. Tutte le parti della pianta emanano un intenso
odore, prodotto da alcuni oli essenziali.

**Proprietà**

Il finocchietto selvatico è ricco di acqua, contiene fibre,
sali minerali -calcio e potassio- vitamina C, folati, oli essenziali
(anetolo, estragolo, fencone, ecc), flavonoidi (kemferolo, quercetina,
acido p-idrossicinnamico, acido clorogenico, acido caffeico, ecc

Le proprietà del finocchio selvatico sono molte, tanto da essere una
pianta già ampiamente utilizzata nell'antichità. Tra queste spiccano le
proprietà stimolanti**,** digestive **e** antispasmodiche. Il suo uso è
consigliato anche nei bambini molto piccoli, poiché agisce
favorevolmente sui dolori addominali e sulle coliche di cui spesso è
affetto il neonato nei primi mesi di vita. Allevia i disturbi
gastrointestinali, come gonfiore addominale, meteorismo, aerofagia,
cattiva digestione, irregolarità intestinale. Favorisce la montata
lattea nelle neomamme. L\'acqua ottenuta per decotto dei semi calma gli
occhi arrossati. Ricerche hanno fatto emergere come l'anetolo possa
esercitare un'azione positiva in studi condotti su modelli
tumorali cellulari e animali**.**

**Curiosità**

Il termine "infinocchiare" deriva dall'usanza nel passato di
servire finocchio fresco, o i suoi semi, insieme al vino di bassa
qualità, perché la sua nota aromatica ha la capacità di modificare un
po' la percezione del gusto, rendendo il sapore di ciò che si assume
dopo averlo mangiato più dolce e gradevole.
