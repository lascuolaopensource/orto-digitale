---
name: "Zucca"
latinName: "Cucurbita maxima DC."
zoning: "serra"
season: "fall-winter"
---

> **ZUCCA** *(Cucurbita maxima)*

La zucca appartiene alla famiglia
delle [cucurbitacee](https://www.ortodacoltivare.it/ortaggi/famiglie/cucurbitacee.html),
il suo nome scientifico si richiama alle dimensioni che può assumere il
frutto. 

È una pianta di origine americana.

La zucca è un ortaggio che si semina in primavera e si raccoglie in
autunno; teme il gelo e il troppo caldo, l'ideale per coltivarla
nell'orto è una temperatura mite, intorno ai 20 gradi.

Esistono molte varietà di zucca, diverse per forma, colore e sapore:

Violina: claviforme, con buccia gialla, polpa giallo
intenso tendente all'arancione. È dolcissima e per questo ottima per
fare i tortelli di zucca mantovani o modenesi. Pesa circa due chili.

Zucca Beretta Piacentina: zucca a ciclo tardivo, ottima
come ortaggio invernale. Ha una forma tonda schiacciata, con rughe
profonde sulla scorza. Forse la più saporita e dolce varietà.

Butternut: zucca dal frutto un po' allungato, di colore
chiaro sull'ocra, ha polpa dolce e ottima conservazione (anche 4 mesi
dalla raccolta).

Delica: zucca piccola (tra uno e i due chili mediamente),
tonda e schiacciata, dalla polpa gialla e dolce. Varietà di origine
giapponese oggi tra le più coltivate nei nostri orti. Consente due cicli
(aprile-luglio e luglio-ottobre), si conserva poco (da consumare entro
due mesi dalla raccolta).

**Proprietà**

La zucca è un cibo povero di calorie, ma al tempo stesso ricchissimo di
altri importanti elementi, quali i sali minerali ( ferro, calcio,
fosforo) e soprattutto le vitamine ( A, retinolo, C). Il tipico colore
giallo-arancio delle zucche indica che è un alimento ricco di
carotenoidi, in particolare betacarotene,
elementi [liposolubili](http://dizionari.corriere.it/dizionario_italiano/L/liposolubile.shtml),
precursori della vitamina A

Il betacarotene apporta numerosi benefici al nostro sistema immunitario,
ha un forte potere antiossidante che preserva la pelle
dall'invecchiamento.

Il suo elevato contenuto di acqua (ben 94,6%) insieme al buon contenuto
di sali minerali, aiuta e stimola la diuresi contrastando la ritenzione
idrica.

**Curiosità**

Ogni anno nella località friulana di Venzone, piccolo borgo in provincia
di [Udine](https://udine.italiani.it/foto/cattedrale-di-udine/), si
celebra la Festa della Zucca, che affonda le radici nella leggenda della
zucca d'oro.

In un'epoca lontana, la piccola comunità di Venzone commissionò ad un
artigiano una sfera d'oro, da porre sulla guglia del duomo. La comunità
di Venzone non aveva la somma richiesta e chiese all'artista di
accontentarsi solo di un terzo della cifra. Quest'ultimo, seccato, non
diede a vedere la sua delusione e prese il denaro. Ma quella stessa
notte
l'[artigiano](https://conflenti.italiani.it/artigiani-i-mestieri/) sostituì
la preziosa sfera d'oro con una zucca dipinta** **della stessa
dimensione e scappò via da Venzone.

Col passare dei giorni la sfera si deformò, la vernice cominciò a colare
via, la zucca, ormai marcia, rotolò giù dalla guglia, per poi
rovinare al suolo, finendo in mille pezzi. Il
consiglio comunale ripulì immediatamente i resti della zucca,
per evitare che la notizia si diffondesse.\
Ormai, però, era già troppo tardi. Già tutti gli abitanti dei paesi
limitrofi ridevano alle spalle dei venzonesi che, da quella
volta, saranno sempre associati alla zucca. 
