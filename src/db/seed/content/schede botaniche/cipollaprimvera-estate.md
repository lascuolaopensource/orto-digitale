---
name: "Cipolla"
latinName: "Allium cepa L."
zoning: "serra"
season: "spring-summer"
---

> **CIPOLLA** (Allium cepa L.)

La cipolla appartiene alla famiglia Liliacee - Amaryllidaceae

Il nome deriva dal tardo latino *Caepula* diminutivo di *caepa* che
significa cipolla.

La cipolla è originaria dell'Asia centrale ed è stata utilizzata fin
dall'antichità dagli egizi e successivamente dai greci e dai romani. Vi
sono tantissime varietà di cipolle che possono essere classificate in
base alla lunghezza del ciclo biologico (precoci, medie e tardive), o in
base al colore.

La cipolla può essere coltivata a partire dal seme, dalle piante
ricavate previo semenzaio e dai bulbi.\
Il clima ideale per la coltivazione della cipolla è mite; il terreno
deve essere fertile, leggero, sciolto e
[drenante](https://www.my-personaltrainer.it/integratori/tisana-drenante.html),
non argilloso e duro. La raccolta della cipolla va effettuata a
1 anno di maturità, quindi a metà del ciclo vitale.\
La coltura è soggetta a un certo numero di parassiti e malattie, in
particolare la mosca della cipolla, *Ditylenchus dipsaci* e vari funghi
che ne causano il marciume

La pianta ha radici fascicolate, superficiali, di colore biancastro,
normalmente prive di peli radicali e carnose. Le foglie sono lunghe,
sottili e cave, di color verde bluastro, alla base delle quali, prima
delle radici, si sviluppa il bulbo commestibile. Un lungo stelo fiorale
porta
un\'[infiorescenza](https://it.wikipedia.org/wiki/Infiorescenza)
a ombrello semplice, con fiori di colore bianco-giallastro. Il frutto è
una
[capsula](https://it.wikipedia.org/wiki/Capsula_(botanica))trioculare
contenente 1-2 semi, di forma irregolare, generalmente di colore nero,
ma anche bruno.

Le cipolle sono costituite prevalentemente da acqua, con un
quantitativo trascurabile di
[grassi](https://smartfood.ieo.it/nutrizione-e-salute/nutrienti/lipidi-grassi/)
e limitato di
[proteine](https://smartfood.ieo.it/nutrizione-e-salute/nutrienti/proteine-aminoacidi/)**.**
Contengono una modesta quantità di
[carboidrati](https://smartfood.ieo.it/nutrizione-e-salute/nutrienti/carboidrati-glucidi-zuccheri/)
semplici e una tipologia di
[fibra](https://smartfood.ieo.it/nutrizione-e-salute/nutrienti/fibra-alimentare/),
detta inulina**.** È ricca di vitamine (A, B1, B2, C,
E), sali minerali come calcio, fosforo, magnesio, ferro e manganese.

**Proprietà**

La cipolla ha un\'azione antisettica sul nostro organismo,
utile per combattere germi, batteri ed infezioni; in particolare, depura
e disintossica l\'intestino, favorendo lo sviluppo della flora
batterica; abbassa i livelli di zuccheri nel sangue**;**
combatte malanni di stagione come raffreddore e tosse; contrasta i
radicali liberi; la cipolla è ricca di antiossidanti (flavonoidi),
validi alleati contro l\'invecchiamento delle cellule.

**Curiosità**

Quando viene tagliata dalla cipolla si libera un gas lacrimogeno, esso
è un sistema difensivo della pianta per proteggersi dagli
attacchi degli animali. Quando viene "aggredita", la cipolla
attiva un enzima chiamato allinasi, in grado di
avviare un procedimento chimico interno che dà vita a
due composti chiamati *Propantial-S-ossido*, veri e
propri lacrimogeni volatili, che a contatto con gli occhi ci
fanno lacrimare.
