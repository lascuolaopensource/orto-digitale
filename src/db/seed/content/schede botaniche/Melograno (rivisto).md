---
name: "Melograno"
latinName: "Punica granatum L."
zoning: "alberi-da-frutto"
season: "all-year"
---

> **MELOGRANO** (*Punica granatum*)

Il melograno appartiene alla famiglia delle Punicaceae.

Si ritiene che il melograno sia originario dell\'Iran,
dell\'Afganistan e della Transaucasia orientale. Successivamente si
diffuse in Asia minore, nel bacino del Mediterraneo e nell\'Africa del
nord grazie ai Fenici, i Romani la diffusero poi in tutta
Europa.

Il nome scientifico è di origine romana, dal latino punicum
(cartaginese), e dalla composizione della parola malum (mela) e granatum
(ricco di semi).

La pianta si adatta a quasi tutti i climi, anche se predilige un clima
mite, resiste molto bene ai periodi di siccità. Per la sua coltivazione
necessita di terreni fertili e soffici, non argillosi che danno
luogo ai ristagni idrici. Il melograno si propaga per talea, utilizzando
rami di almeno un anno o per interramento dei polloni.

Il melograno è un arbusto che può raggiungere in natura anche
i 10 metri d\'altezza. Le radici sono fittonanti, ramificate,
consistenti e di colore rossiccio. I rami sono tendenzialmente molto
sottili. Le foglie sono caduche, con picciolo corto e di forma
lanceolata. I fiori sono grandi e di colore rosso-rosa. Sono
ermafroditi o staminiferi, solitari o raggruppati in 2-3 all\'ascella
delle foglie e si trovano nella parte apicale dei rami. La
fioritura è scalare e avviene tra maggio e luglio per una durata di
circa 70 giorni. Il frutto (melagrana) è una grossa bacca
globosa, delle dimensioni di una mela e con una buccia coriacea molto
dura, di colore scuro, dapprima verde, poi tendente al rosso in fase di
maturazione che avviene nel mese di ottobre. Esistono diverse varietà
di melograni, differenti soprattutto per l'acidità dei frutti e
per la consistenza dei granati, alcuni più duri, altri più
soffici: la Dente di Cavallo, la Selinunte, la Wonderful.

**Proprietà**

La melagrana è un frutto abbastanza calorico (60 Kcal per
100g), contiene zuccheri, potassio, vitamine A e C, elementi
antiossidanti. È un alimento ideale per chi ha problemi di tipo
intestinale. I piccoli tegumenti legnosi contenuti all'interno dei semi,
hanno invece proprietà diuretiche e astringenti.

**Curiosità**

Questo frutto da sempre considerato simbolo di amore, prosperità e
fortuna è presente in importanti opere artistiche e letterarie: in Romeo
e Giulietta di Shakespeare, l'innamorato canta una serenata alla sua
Giulietta proprio sotto a un melograno; nel dipinto la Madonna
della melagrana del Botticelli la Vergine tiene in braccio Gesù e un
melograno maturo e aperto.

Persefone, rapita da Ade, dio degli inferi, mangiò sei semi di
melagrana, frutto che astutamente il dio le aveva offerto, legandola per
sempre al regno dei morti. Demetra, dea dell'agricoltura e madre di
Persefone si adirò e diede il via ad un lungo periodo invernale e di
carestia. Alla fine l'inverno cessò solo grazie all'intercessione di
Zeus: Persefone sarebbe rimasta negli inferi per il numero di mesi pari
ai semi di melograno che aveva mangiato, quindi i sei mesi freddi; il
resto dell'anno, in primavera ed estate, tornava da sua madre e faceva
rifiorire la terra al suo passaggio.
