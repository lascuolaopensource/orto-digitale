## PERO (*Pirus communis)*

## 

Il pero appartiene alla famiglia delle Rosacee.

La pianta, originaria delle regioni centrali di questo
continente, era conosciuta già dai greci e dai romani. cresce
spontaneamente nei boschi di tutta Europa.

Il pero è un albero deciduo che può raggiungere anche i 15
metri di altezza se non viene potato. Le foglie** **sono ovali,
di colore verde intenso sulla pagina superiore, più chiaro su quella
inferiore. La fioritura inizia a fine marzo e dura circa tre settimane.
I** **fiori sono di colore bianco, dotati di cinque petali, e riuniti in
corimbi. Dopo la fioritura compaiono i frutti che maturano da giugno a
ottobre a seconda della varietà. Le varietà** ** più coltivate sono:
William, Kaiser, Abate, Decana, Conference e Santa Maria.

Il pero è una pianta che richiede per il suo sviluppo molta luce e
predilige una posizione soleggiata.  La temperatura ideale per la sua
crescita è compresa tra i 18 e i 22 °C, la massima tollerata è di 30 °C
circa. In inverno la pianta sopporta bene il
freddo: sopravvivere fino a -15°C senza subire danni, perché
perde le foglie ed entra in uno stadio di riposo vegetativo. 

Il terreno più adatto è fresco, ricco di sostanza organica e
tendenzialmente neutro. Il pero cresce in modo stentato su terreni
argillosi perché non tollera il ristagno idrico che arresta la
crescita delle radici e possono morire per mancanza di ossigeno.

La coltivazione del pero richiede potature regolari.

**Proprietà**

La pera è un dolcissimo frutto settembrino dalle molteplici
proprietà nutrizionali. Costituita principalmente da acqua
(84%), è abbastanza ricca di zuccheri (9,8%)
e [fibre](https://www.ilgiornaledelcibo.it/alimenti-ricchi-di-fibre-lista/), è
molto ricca di vitamine (A, C, E, B1, B2, B3, B5 e B6) e minerali,
soprattutto calcio e potassio; sodio, fosforo, magnesio, ferro, fluoro,
zinco e rame sono presenti in buone quantità.

Ha proprietà antiossidanti, rafforza il sistema immunitario, è una
valida alleata della salute della pelle, del
cuore** **e delle ossa. La buccia della pera, invece**, **è ricca di
fitonutrienti che garantiscono un valido apporto di acidi grassi sani
e hanno capacità antinfiammatorie e protettive contro diverse forme
tumorali.

È un valido supporto per l'intestino** **grazie all'alto contenuto di
fibre, contribuendo e migliorando la motilità intestinale.

**Curiosità**

Il primo a citare questo frutto fu Omero nell\'Odissea, definendolo uno
dei \"doni degli Dei\". Per molte divinità antiche, come la
egizia Isis o la greca Era, il frutto del pero era considerato sacro. In
Cina rappresenta giustizia, longevità, purezza e sapienza. In Corea
simboleggia la grazia, la nobiltà ed esistono molte leggende su come
questo frutto possa donare fertilità femminile, fortuna agli esami,
saggezza e salute. Infine, in Giappone, al pero viene attribuita la
capacità di tenere lontano il male.

##  
