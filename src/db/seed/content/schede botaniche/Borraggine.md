---
name: "Borragine"
latinName: "Borago officinalis L."
zoning: "percorso-alimurgico"
season: "spring-summer"
---

> **Borragine** (*Borago officinalis* L.)

Il nome Borragine deriva dall'arabo *abou rach* e significa padre del
sudore, con riferimento alle proprietà sudoripare della pianta. Per
altri deriva da *borra*, tessuto di lana ruvido, per la fitta peluria
presente sulla pianta

la Borragine appartiene alla famiglia delle boraginacee; è originaria
del bacino del Mediterraneo, oggi è presente in molti paesi trovandosi
un po' dovunque dai luoghi coltivati, ai luoghi incolti e aridi, alle
zone ruderali, lungo i sentieri e nei bordi delle strade; è molto
diffusa in Sardegna

La borragine è una pianta erbacea annuale alta 20-60 cm. Caratterizzata
da foglie di forma ovata e da fiori stellati, che bocciano da marzo
all'estate, di colore azzurro-violetto, e, più raramente, bianchi. Il
frutto è un achenio. Tutte le parti della pianta sono coperte di setole
biancastre. Si raccoglie da marzo a settembre, si utilizzano fiori,
foglie e steli.

La borragine contiene mucillagini, antociani, nitrato di potassio (che
conferisce la proprietà diuretica), tannini, olio essenziale, acidi
grassi insaturi, alcaloidi pirrolizidinici che possono avere carattere
epatotossico.

**Proprietà**

Nella medicina popolare sarda le foglie e i fiori di borragine vengono
utilizzati per la preparazione di decotti e tisane dalle proprietà
diuretiche, depurative, sudorifere, emollienti nelle vie respiratorie
(raffreddori e bronchiti) e sedative della tosse. I cataplasmi di foglia
sono ritenuti utili nella cura di eczemi e malattie della pelle.

L'uso terapeutico e culinario nella *Borrago officinalis* **è
attualmente sconsigliato**, per la presenta nelle foglie e nei fiori di
alcaloidi pirrolizidinici, sostanze con attività epatotossica e
potenzialmente cancerogene.

**Curiosità**

La borragine viene chiamata anche *succiameli* perché, sin
dall'antichità, i bambini e i ragazzini usavano *succhiare* il fiore,
nettarifero e con un buon sapore zuccherino.

Nel Mago di Oz, la borragine è citata come base di una pozione grazie
alla quale il leone codardo ritrova il suo coraggio.
