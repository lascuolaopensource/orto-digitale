> **Achillea** (*Achillea millefolium* L.)

L'achillea, o artiglio del diavolo, è originaria dei paesi asiatici e fa
parte della famiglia delle asteracee (composite).

Deve il nome all'eroe greco Achille che ne scoprì l'azione cicatrizzante
e la usò per curare le ferite di Tefeo, re dei Misi.

Ama il sole e un terreno ben drenato.

L'achillea è una pianta erbacea, perenne, rustica con un fusto
resistente e slanciato che può arrivare all'altezza di 30-50 cm e che
nasce da una radice strisciante sottoterra. Il fogliame, talora
aromatico, è simile a quello delle felci; i fiori sono piccolissimi,
gialli, bianchi o rosa, riuniti in infiorescenze; sono presenti per
tutta l'estate e sono adatti a essere recisi o seccati; i frutti sono
degli acheni di 2-3 cm.

**Proprietà**

Le sommità fiorite, raccolte da giugno a settembre, sono ricche di oli
essenziali (canfora, acido achilleo, cineolo), flavonoidi, principi
amari (achilleina), tannini.

E' utile in caso di problemi ormonali femminili come mestruazioni
dolorose o irregolari e sintomi della menopausa, valido aiuto per
disturbi digestivi, aiuto in caso di emorroidi e cattiva circolazione,
azione cicatrizzante.

**Curiosità**

In molte regioni d'Italia viene chiamata "erba dei tagli" per il suo
potere cicatrizzante; un tempo i contadini avvolgevano i manici degli
attrezzi di lavoro con i gambi di achillea per averla sempre a portata
di mano nel caso di punture d'insetti o piccole ferite.
