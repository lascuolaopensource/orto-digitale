---
name: "Aglio"
latinName: "Allium sativum L."
zoning: "serra"
season: "spring-summer"
---

> **AGLIO** (Allium sativum L.)

La parola "aglio" sarebbe da rintracciare nel celtico *all*, che
significherebbe "caldo, aspro, bruciante"

L\'aglio è una pianta della famiglia delle Alliacee, conosciuta fin dai
tempi antichi, utilizzata dagli Egizi nel III millennio a.C e,
successivamente, dai Greci, dai Romani, dai Cinesi e dagli
Indiani.

E' una pianta bulbosa perenne, con un fusto eretto e rigido
che porta alla sommità una infiorescenza ad ombrella con fiori rossicci
o bianco-verdi. Le foglie sono piatte, lineari, con lamine lisce o
ruvide. Il bulbo è formato da spicchi che contengono sostanze di riserva
e che emanano, una volta contusi, un forte odore.

L'aglio cresce bene nella maggior parte dei terreni, ma preferisce
posizioni assolate in terreni leggeri, umidi e ben drenati; non molto
acidi. I bulbilli più grossi e sani devono essere interrati in autunno
nelle zone a clima mite (per l\'aglio rosa, da consumare fresco in
primavera) e all\'inizio della primavera nelle zone fredde e umide (e
per l\'aglio bianco che può essere conservato)..\
Gli steli fiorali devono essere tagliati quando sono ancora in boccio
per evitare che la pianta utilizzi per la fioritura le riserve contenute
nel bulbo.

**Proprietà**

L'aglio contiene 33 composti a base di zolfo, 17 amminoacidi, germanio,
rame, calcio, ferro, potassio, magnesio, selenio, zinco, vitamine A, B1
e C

Possiede proprietà antielmintiche contro ascaridi e ossiuri,
ipotensive, espettoranti, digestive, carminative, antisettiche,
ipoglicemizzanti, antitumorali, fibrinolitiche, azione
ipocolesterolemica.\
Dall\'aglio si può estrarre anche un olio di color giallo-bruno,
contenente composti solforati un battericida,

L\'aglio funge da repellente naturale contro le zanzare, assolutamente
innocuo per l\'uomo.

**Curiosità**

Nell'antico Egitto era considerato una pianta sacra, agli schiavi che
costruivano le piramidi veniva dato uno spicchio al giorno per aumentare
il rendimento agli sforzi e la resistenza alla fatica.

Secondo una leggenda allontana e scaccia i vampiri.
